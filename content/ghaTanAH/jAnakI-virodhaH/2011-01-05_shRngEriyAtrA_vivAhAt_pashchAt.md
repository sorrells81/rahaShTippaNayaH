---
date_end: '2011-01-05'
cast:
- विश्वासः
- विश्वनाथः
- जानकी
- श्रुतिः
- श्रुतिपितरौ
date: '2011-01-05'
rasyataa: 2
title: शृङ्गेरियात्रा विवाहात् पश्चात्
topic:
- सदाचारविरोधः
- पितृतर्जने श्वश्र्वोर् अप्रीतिः
- असामञ्जस्यम्

---

## विवरणम्
विवाहात् परं श्रुतिपित्रा ऽऽयोजिता शृङ्गेरियात्रा। दृष्टः पीठाधिपः। शृङ्गगिराव् अन्नदानम् अपुष्टिकरमिवासीत् शाकहीनम्। विश्वासस् तेन विरसो बहिरेव खादितुमैच्छत्। तत्र विश्वनाथवैमनस्यम्।  हॊरनाडुभोजनात् परं मलवेगो ऽपि जात इव। विश्वासेन सर्वत्र त्रिपुण्ड्रं धृतं सवेष्टिना। तस्मिन्नप्रसन्नताम् प्राकटयद् विश्वनाथः। पश्चान् मार्गे कराटॆयुद्धशिक्षणवार्तायां जातायाम् अपहास्यम् अप्यकारि फल्गुतरदेहस्य विश्वासस्य।  मध्ये मातुर्हस्तक्षेपम् असहमानो विश्वासस् ताम् अतर्जयत्। तेन श्रुतिपितराव् अप्रसन्नौ श्रुत्यां वैमनस्यम् प्रादर्शयताम्। मार्गे बेलूरु-शान्तिग्रामौ दृष्टौ। अपरत्र गमनस्य वार्तामात्रायाम् जातायाम् प्रस्तावाभावे ऽपि कुवचनेन निराकरोज् जानकी। एवं प्रत्यागमने ऽसामञ्जस्यम् आसीद् व्यक्तम्। स्वगृहं प्राप्य न निमन्त्रयताम् अपि। मूत्रचिकीर्षापीडितो विश्वासो ऽप्रसन्नः।

