---
date_end: '2018-09-21'
cast:
- श्रुतिः
- विश्वासः
- श्रीरामः
- जानकी
date: '2018-09-04'
rasyataa: 4
title: श्रीरामस्य स्पशता साहाय्यञ्च
topics:
- स्पशता

---

## विवरणम्
श्रीरामः कार्यान्वेषणार्थम् अस्मद्गृहे वसति स्म। सुप्रत्ययसहितस्य मम प्रत्यागतेः परम् अस्मद् व्यवहारान् पश्यन् शृण्वन् स्वमात्रे वदतीति - नाम स्पशकार्यङ्करोतीति श्रुत्यास् संशीतिः। स्वाभाविकन्तत्, संशय एव नास्तीति विश्वासः। काले काले श्रुतिर् मुग्धेव "स गुप्तपुरुषः श्रुणोति", "स रहस्यपुरुषो ऽस्ति, तस्याग्रे विवादो मास्तु" इत्येवं वदति स्म। स्वमातरञ्च तञ्चैकान्ते शत्रुः स्पशश्चेति दूषयति स्मापि। विश्वासस्तु - "तव पृष्ठतो भाषन्त इति तवाक्षेपोऽनुचितः - स मनुष्यसहजः - स्वयमपि तथा करोषि" इत्यज्ञापयत्।

यावदवर्तत, श्रुत्या विश्वासे विश्वासम्, गौरवञ्चापश्यत्, विश्वासस्य कदाचित् तर्जनमपि, गृहकार्येष्वनधिकव्यापृतताम् अपि।

श्रीरामः पात्रक्षालन-शाक-कर्तन-विपणगमनादौ श्रुतेस् ससन्तोषं साहाय्यम् अकरोत्। जानकी तु श्रुत्यै - "अहमेवावदं तस्मै - आलसी न भव, साहाय्यङ्कुरु तस्या" इत्यवदत्। 

पश्चाल् लब्ध्वा कार्यम् असकृत् सहैव वस्तुम् आमन्त्रिते ऽपि दूरताव्याजेन तिरस्कृत्य गृहान्तरम् प्राविशत्। तत्र हेतुस् तन्मातुरेवेति श्रुतेर् अनुमानम्। ततः‌ सप्ताहान्ते स्वयमागत्य तव साहाय्यङ्करिष्यामीति श्रीरामो ऽवदच् छ्रुत्यै। जानक्या एवैतत् तन्त्रम् इति श्रुतिर् अजानत्, विश्वासेनापि प्रेरिता तिरोऽकरोत् - "यदीच्छस्यस्मद्भोजनम् बालेन सह वा क्रीडाम् - आयाहि, साहाय्यं नापेक्ष" इत्युक्त्वा।

