---
date_end: '2019-10-17'
cast:
- विश्वासः
- वासुकिः
- नागरत्ना
date: '2019-10-14'
rasyataa: 5
title: नागरत्नागृहत्यागे वासुकिशोकः
topics:
- विरहः
---

## गृहपरिवर्तनम्
बसवेश्वरनगरगृहं त्यक्त्वा सहकारनगरे वारुणीनिलयभवने भूतलं स्वीकृतं भाटकेन। पूर्वेद्युर् मातुलानी +उपरितनभागं क्रेतुं प्रस्तावमकरोन् मातरि, साचाङ्ग्यकरोत् - "अपेक्षितं धनं सङ्ग्रहीतुं शक्नोषि वेति साधु चिन्तये"त्य् उक्त्वा। ततः प्राग् भाटकायदेयम् उपरितनगृहम् इति निश्चिते मातुलः किञ्चिद् विरोधम् प्राकटयद् - अस्मच्छान्तिं नाशयेयुर् इति, विश्वासेन नयेन प्रत्युक्तः, किञ्चित् समाश्वासितश्च।

## गमनदिने मातुलशोकः
तदा कृष्णपक्षप्रथमा। विश्वासे स्थालीपाके समापयति राघव आगच्छत् - किञ्चिद् अध आगच्छेत्यवदत्। विलम्बयति विश्वासे प्रत्यागत्य "पिता रोदिती"त्यवदत्। अधो गते रुदन् वासुकिर् दृष्टो नागरत्नया सह। भाषितुमप्यक्षमः। 

"न गच्छ। अत्रैव भव। माता गता, पिता गतः, इदानीं त्वमपि यासि। नाहमिच्छामि जीवितुम्। अत्र कोऽपि सम्यङ् नास्ति। अयं राघव आनाकम् पीत्वागच्छत्। सानघा द्वित्राणि दिनानि गता स्वच्छन्दा - न हि नियन्त्र्या।" नागरत्ना "मा रुदे"ति वदति। विश्वासः - "न - रुदतु। रोदनीयम्। तत् स्वाभाविकम्।" राघवं च सन्मार्गरक्षणे प्रौत्साहयताम् उभाव् अपि। ततो नागरत्ना राघवमपृच्छत् - "तत्र भावनाम् त्वत्स्नेहिताम् परिणेतुम् इच्छसि?" ईषल्लज्जितो राघवो वाक्यान्तरैर् अङ्ग्यकरोत्। विश्वासो ऽप्यवदत् - "पौत्रैः पूर्णम् उपरितनसोपानं द्रक्ष्यसि। तुष्य।" कथञ्चिद् अन्ततो गत्वा समाहितो मातुलः।

## गमनाद् अर्वाक्
प्राक्तनयोजनां विरुद्ध्य स्वीकृत्य कार्यालयाद् अवकाशम् वस्तुप्रापणसन्दर्भे सहकारनगरं यावदागच्छन् मातुलः। 

पश्चाद् दूरवाण्या ऽकथयत् - "उपरि द्रष्टुम् अपि मनो नास्ति मम। … मधुमेहौषधयो ऽपि न स्वीक्रियमाणाः - विश्वासो मां नयिष्यति शिवमोग्गवैद्यसमीपे।  … अस्या मत्पत्न्या योजना न मे रोचते - वार्धक्ये ऋणपूरणं क्लेशाय।  … प्रत्यागच्छ त्वम्।" इति। नागरत्ना चावदत् - "अस्तु वद तस्यै विक्रयणवार्ता मास्त्वधुनेति - अत्र सहकारनगरे वासुकये न हि रोचत इति च। पश्चात् कदाचिद् वयमेव प्रत्यागच्छाम इति ब्रूहि"। तेनेषत्सन्तुष्ट इव मातुलः।

