---
date_end: '2018-09-16'
cast:
- श्रुतिः
- विश्वासः
date: '2018-09-15'
रसः_भावः:
- व्यग्रता
- कोपः
title: सुप्रत्यय-जन्मोत्सवे कुत्सिताक्षेपप्रत्याख्यानम्
topics:
- धन-सम्पादनम्

---

## विवरणम्
पाश्चात्यरीत्या सुप्रत्ययजन्मदिनाचरणे विद्याप्रश्नेन प्रेरिता ऽर्धम् अनिच्छन्त्यपि तदर्थं व्यवस्थां सुविस्तृताम् अकरोत्। विश्वासस्तु - "एषा तवैव योजना, मत्तः‌ कर्माणि नापेक्षस्व, सन्त्यन्यानि कार्याणि" इत्यवादीत्। पाश्चात्यपद्धत्या दीपनिर्वापणम् अन्त्यकर्मोचितम् नात्रोचितम्, तन्नात्रकार्यमिति विश्वासो ऽसूचयत्। 

तदर्थमानीतेषु फलेषु विश्वासेन स्वारुचिः प्रकटिता। ततो वृथा कुपिता "गृहे साहाय्यं न करोषि, किमपि नार्जयसी"त्याक्षिपत् द्विः। विश्वासो विशिष्य धनानर्जनाक्षेपात् क्रुद्धो मुण्डेत्यतर्जयत्। निर्गत्य प्रत्यागत्य तदीयम् भोजनं निराकरोत् जन्मोत्सवाचरणात् पूर्वम् - किञ्च क्षुब्धाम् रुदन्तीम् - "रोदनेन प्रयोजनं नास्ति, अतिथय आगमिष्यन्ति, समाधत्स्वे"त्यवदत्। अतिथीनाम् पुरतो यथाशक्यम् प्रसन्नमुख आसीत्। 

एवम् परेद्युर् विश्वासः‌ ससन्तोषम् ऊर्जस्वी लीलया स्वाहारं निर्माय बालं यथासाधारणम् अपालयत्। श्रुतिस् तेन विस्मिता, आत्मपरीक्षाञ्चाकरोत् - "विश्वाससदृशी लीलया खलु गृहकार्याणि कुर्याम्" इति। ततः‌ परेद्युः श्रुतिर् अपृच्छत् - "कदा यावदेवम् मद्बहिष्कारः?"। विश्वासो ऽवदत् - "यावत् त्वयि कुभावनास् तिष्ठन्ति"। बहिष्टात् प्रत्यागतायां सायं विश्वासो वैमनस्यनिवारणार्थम् अपृच्छत् - "स्वदोषान् अवगच्छसि? तवोभावप्याक्षेपावयुक्तौ। यथा मम मातृप्रभृतयो ऽसूचयन्, तथैवान्ततो गत्वा जातम् - धनार्जनविषये ऽयुक्तः क्षुद्र आक्षेपः। तवैव कारणात् खल्वस्मिन् देशे वसामः, ततो ऽधिकव्ययानिच्छायाम् एवम् अस्मानाक्षिपसीति धिक्। तव नाण्यानि कार्याणि विनापि वयमन्यत्र सुखिनो भवेम"। क्षुब्धा व्यक्तापराधप्रज्ञा श्रुतिर् अन्ततो गत्वा समाहिता।

