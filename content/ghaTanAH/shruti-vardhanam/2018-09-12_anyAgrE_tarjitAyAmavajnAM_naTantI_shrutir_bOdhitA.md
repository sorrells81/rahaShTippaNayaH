---
date_end: '2018-09-12'
cast:
- श्रुतिः
- विश्वासः
- श्रीरामः
date: '2018-09-12'
rasyataa: 5
title: अन्याग्रे तर्जितायामवज्ञां नटन्ती श्रुतिर् बोधिता
topic:
- आत्मावेक्षणम्
- परिसरप्रभावः
- समाजः
- नटनम्

---

## विवरणम्
श्रीरामस्योपस्थितौ गृहे गणेशोत्सवे गणपतिपूजायां कमपि दोषम् अकरोन्, निर्वेदञ् चादर्शयत् श्रुतिः। ततस् तर्जिता विश्वासेन। ततो दुष्टम् प्रतिवचनम् उक्तम् तया। काचना+ ऽसह्या देवेष्ववज्ञा प्रकटिता। ततः समस्याशिखामिव हठेन गृहीत्वा विश्वासो वादे ऽवातरत्। तस्या अविचारितायाम् प्रवृत्तौ प्रज्ञाम् उदपादयत्, आत्मावलोकनञ्च+अचोदयद् एवम् - 

- अहन् ते भ्रातुर् अग्र एवन्तर्जयामीति कारणात्, तव मया सह साम्यम् अस्तीति प्रदर्शयितुम् असह्यं व्यवहारम् एवमकार्षीः।  (श्रुतिर् अङ्ग्यकरोद् आश्चर्येण।)
- यदि तव पित्रैवन्तर्जिता ऽभविष्यो, नैवम् अवर्तिष्येथाः।  (श्रुतिर् अङ्ग्यकरोत्।)
- अत्र मूलन्तु तव साम्यतानटनम्। तदु अस्वाभाविकम् - न हि त्वम् मम समैतेषु विषयेषु।
- पुरा पत्न्य एतदवगच्छन्ति स्म, पतिपूजाम् अकुर्वन्। अद्यत्वे तु स्त्रीसाम्यवादस्य (feminism इत्यस्य) प्रभावेण साम्यनटनम्, एवम् असह्यवर्तनं दृश्यते। नैतदुचितम् - स खलु रोगः।
- अनेनैव कारणेन खलु "पतिना ऽन्येषाम् अग्रे साम्यं नटनीयम्, न तर्जनीयम्" इत्यपेक्षा रोगोद्भवो ऽनुचितः।
- त्वमपि कदाचिन् माम् "मूर्ख!" इत्यादिकं स्पष्टमेव निन्दसि। यदा तद्युक्तं स्यात्, तदा प्रतिवचनं विना गृह्णाम्येव। तद् वास्तविकं साम्यम्।
- एतादृशेष्वविचारितेषु प्रवृत्तिषु परिवर्तनम् अपेक्षितञ्चेत्, तत्रात्मावलोकनम् (mindfulness) - विशिष्य तादृशेषु सन्दर्भेषु - आवश्यकम्। 

अनेन हठेन श्रीरामस्याग्र एव कृतेन वादेन श्रुतिर् बहु प्रभाविता। परेद्युर् आरभ्य नैवम् अवर्तत। इतोऽपि श्रद्धया होमादौ ध्यानश्लोकान् वक्तुम् प्रारभत।

