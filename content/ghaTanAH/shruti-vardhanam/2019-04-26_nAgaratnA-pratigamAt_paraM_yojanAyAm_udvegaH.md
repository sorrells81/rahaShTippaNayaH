---
date_end: '2019-04-26'
cast:
- श्रुतिः
- विश्वासः
date: '2019-04-26'
rasyataa: 5
title: नागरत्नाप्रतिगमनात् परं योजनायाम् उद्वेगः
topics:
- उद्वेगः
- अकौशलम्

---

## विवरणम्

तद्दिने भारतीयविज्ञानसंस्था(IISc)विभागप्रमुखाद् अजानाद् यत् कार्यप्राप्तौ विलम्बस् स्याद् इति। ततः क्षुब्धा श्रुतिः, कार्यलये फलापेक्षायाश्च।

श्रुतिः - नागरत्ना jun26 इति दिने प्रतियास्यति। ततः परं शिशुपालनव्यवस्था कार्या। 

विश्वासः - चिन्ता मास्तु। पश्चाद् द्रक्ष्यामः। कपिचेष्टां न कुरु। [गतवारं](../../putra-vardhanam/2018-09-10_supratyaya-pAlikAyA_visarjanam/) तथैवोक्त्वा ऽऽनावश्यकसहायकीं यथा न्ययुनक्।

श्रुतिः - अस्मिन् पर्याये शिशुद्वयम् पालनीयमिति न विस्मर। (कस्माच्चित् समयात् परम् - ) तव कारणेन मम भीतिः। किमर्थं कृपणता सहायिकानियोजनविषये? यदि पूर्वमेव तवासहकारम् अज्ञास्यम्, न त्वया सह विवाहम् अकरिष्यम्।

विश्वासः क्रुद्धः - धिक्। यदि त्वत्स्वभावम् पूर्वमेवाज्ञास्यम्, न त्वामप्यहम् उदवहिष्यम्। 

श्रुतिः - किमर्थम्?

विश्वासः - तव कुवचनस्य तदुत्तरम्। अनावश्यककार्यकरणेन परपीडनेन तव स्वाभाविकातङ्कनिवारणम् मास्तु। इच्छसि चेत् कोणय् उपविश्य +अङ्गुष्टं लिह।

श्रुतिः - किमर्थमेवम् असौम्यं ब्रूषे। … अहं स्मरामि यद् गतवर्षे सेविकां निवार्य गर्भिण्या ममोपर्यधिकं कार्यभारम् अस्थापयः। 

विश्वासः - असत्यम् ब्रूषे - पितृसहितो ऽहम् अपालयाव पुत्रम्। तवोपर्यधिककार्यभारो नासीत्।

श्रुतिः - तव पितुरागमनात् पुर्वम् …

विश्वासः - पुनरसत्यम्। तदा सन्तुष्टैवासीः - केवलं वादार्थम् असत्यं कल्पयसि। 

श्रुतिः - एवं वा? अस्तु jan 2018 इति काले स्मर - मह्यं प्रातर् भोजयित्वा गच्छेत्यवदः।

विश्वासः - यद्यसन्तोषेण कुर्वन्त्यसीत्यज्ञास्यम् तिरोऽकरिष्यं तव योगदानम्। धिक् - न हि तादृशं किञ्चिद् इष्टम्। तव योग्यता ज्ञाता। दूरे क्वचिदुपविश्य कार्यं स्वीयं साधय। तवापेक्षा नास्त्यत्र। उभयोरप्यपत्ययोः पालने ऽलमहं समर्थः। नो चेत् पश्चाद् द्रक्ष्यामः। 

श्रुतिः - अहं माताऽस्मि - अतो ममातङ्कः।

विश्वासः - तवातङ्ककारणेनास्मान् वृथा पीडयितुं नार्हसि। यथा [कार्यान्तरे](../2019-02-25_vajrayudhmapArapatraprAptigamanE_shrutyA_vighnOtpAdanam/) ऽप्युदपादयो विघ्नान्।

श्रुतिः - … अस्तु क्षम्यताम्। मातास्मीत्यधिक आतङ्कः।

विश्वासः - न तथा मातृजातिस्वाभाविकम्। शान्ता अपि भवन्त्य् अनुद्विग्ना मातारः।

श्रुतिः - अस्तु, वर्धमानास्मि।


### परेद्युः

परेद्युः NCBS-विभागप्रमुखात् कार्यावकाशसूचना ऽनौपचारिकी लब्धा। IISc-प्रमुखोऽपि निश्चयत्वरणाय प्रेरितः। 

तदा विश्वासः - पश्य - अहम् अजानां ह्य एव - प्रायेणाधिककालं विदेशवासानुवर्तनं न भवेदिति। एवञ्च, मासाय सप्ताहाभ्यां वा न काचित् सेविका ऽङ्गीकुर्यान् नियोगम्। अतः बहुविधकारणैस् तव मूर्खचिन्तनम् इति स्पष्टमासीत्। 

श्रुतिः - आम्, सत्यम्।