---
date_end: '2018-06-26'
cast:
- श्रुतिः
- विश्वासः
date: '2018-06-26'
रसः_भावः:
- विस्मयः
- शान्तिः
rasyataa: 5
title: प्राणायाम-बोधनेन क्षेभ-विवमिषा-निवारणम्
topics:
- कुनियोगः
- प्राणायामः

---

## विवरणम्
श्रुतिर् उद्विग्ना कोपना च प्रारतरारभ्य +आसीत् भिन्नविषयेषु। दुर्वचनान्यवदत्। गर्भकारणाच्च तस्या तीव्रविवमिषा चासीत्। तत आगत्य क्षमां याचित्वा रुदन्ती साहाय्यम् अयाचतैकान्ते। 

ततो विश्वासस् ताम् उपवेश्य ऋजु - "दीर्घं श्वासं स्वीकुरूदरे। उदरात् श्वासं निष्कासय" +‌इति क्रमशो बहुवारम् अकारयत्। निमिषे हि शान्तिम् अलभत। विवमिषा ऽऽदौ वर्तमानाऽप्यपगता। ततो विश्वासः "उरसि श्वासपूरणम्", "ललाटे श्वासपूरणम्", "ब्रुवोर् मध्ये श्वासपूरणम्", "मूर्ध्नि श्वासपूरणम्", "मेरुदण्ड-ऋजूकरणं श्वासपूरणेन" इत्यल्पवाग्भिर् साभ्यासैर् अबोधयत्। 

प्राणायाम-ध्याने चास्तौत् - "योगिनाम् एवं करतले वर्तते सुखं सन्तोषश्च।  योगस्याङ्गेषु प्राथमिकम् एतत्। तेनैव हि सत्यवादितादिकम् अग्रे सिध्यति। भोगिनाम् रोगिणाञ्च नैवम् - उदरवेदनेति गोलिका, विवमिषेति गोलिका, शिरोवेदनेति गोलिका, परिसरात् सुखदुःखाव्, आतङ्कश्च। श्वास-मनः-देह-कुक्षि-मस्तिष्कादिनाम् अस्त्याप्तसम्बन्धः। "। स्वीयम् अनुभवम् अकथयत् - "दन्तच्छेदे रक्तपाते ऽपि ध्यानेन तोषः", "प्रौढशालायाम् प्राथमिकं तन्त्रमिदम् अज्ञासिषम्। " इति। श्रुतिस् तुष्टा विस्मिता च।

