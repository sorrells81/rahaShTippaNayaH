---
date_end: '2019-05-12'
cast:
- श्रुतिः
- विश्वासः
date: '2019-05-10'
rasyataa: 5
title: उत्पीठिका-विक्रयणे श्रुतिविघ्नः
topics:
- उद्वेगः
- अकौशलम्

---

केभ्यश्चिद् दिनेभ्यः पूर्वं श्रुत्या ऽनुमतो विश्वासस् तस्या उत्पीठिकायाश् चित्रं गृहीत्वा प्राकाशयत् "facebook marketplace" इत्यादिषु समूहेषु विक्रयणाय। पश्चात् कश्चन भारतीयो ऽपृच्छत्। 

श्रुतिः सूचितायान्तु - "न। न भवति। न दास्यामि। कम् पृष्ट्वा ऽस्थापयः" इत्याक्रोशत्!  
विश्वासः - "त्वामेव पृष्ट्वा।"  
तथापि सा मूर्खा नास्मरत्।  
विश्वासस् तां "हन्दि-मुडेद" इत्यादिकम् अतर्जयत्, चिक्रयिषवे "पत्न्य् अकस्मान् मनो पर्यवर्तयद्" इत्यवदत्।  
श्रतिः प्रतिवदन्त्य् अतिष्ठत्।

क्रुद्धो विश्वासस् ताम् अभ्यधावत्। उच्चैर् अवदच्च - "रे मूर्खे! किमेवम्? न स्मरसि तवाग्र एव दिनद्वयात् पूर्वं त्वाम् पृष्ट्वैव विक्रयणाय चित्रं गृहीतम्?" तदा साऽस्मरत्। किञ्च +अवधानम् अन्यत्राक्रष्टुम् - "इदानीं शिशू रोदिति …"। विश्वासो नाङ्ग्यकरोत्। ताडनाभिनयेन उच्चैरुच्चैराक्षेपेण - "धिङ् मूर्खे। किमहं ते दासो यदृच्छया यथाकथमपि स्वनिश्चयं परिवर्तितुम्?" तावच् छिषुरपि स्तब्धो ऽरुदन् प्रत्यैक्षत। श्रुतिस् त्व् अबद्धं किञ्चित् - "एकैवोत्पीठिकास्ति, तदपि दित्ससि, मामपि बहिः क्षिप" इत्यवदत्। विश्वासस् तां सशिषुं किञ्चिद् इवाकर्षत्। रोदिति स्म क्षुब्धा श्रुतिः। "इतः परं तव वस्तूनां विक्रयणं निष्कासनं वा त्वमेव कुर्व्" इति तर्जयित्वा ऽगच्छत्।

पश्चाद् विश्वासः पर्यट्य प्रत्यागम्य श्रुत्याः भ्रान्तवचनेभ्यो "ममापि दोषोऽस्ति तवापि - मम तवेति विभागं करोषि। ममोपरि हस्तम् अस्थापयः।" इत्यादिभ्यो न्यायपूर्णान्य् उत्तराण्य् उक्त्वा "धिक्। तव द्राविडचलच्चित्रनाटकान्य् अत्र न चलन्ति। नाहं तव माता। केवलं शिष्कवचनस्पर्धां चिकीर्षसि चेत् तया सह भाषस्व।" इति बोधयित्वा ताम् मूक्य् अकरोत्। सा ऽप्रार्थयत - "अहमेव मूर्खा,  विक्रीणाहि, अहं व्यस्मरम्" इति। विश्वासस् तिरोऽकरोत्, अवदच्च - त्वयैव विक्रेतव्यम् - निष्कासनीयम् वा। अन्तिमेऽपि दिने यद्यत्र स्थास्यति, तर्हि निष्कासयिष्यामि। 

ततो विक्रयणे विफलप्रयत्नान् प्रारभत श्रुतिः। 
