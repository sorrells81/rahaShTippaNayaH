---
date_end: '2020-11-08'
cast:
- श्रुतिः
- विश्वासः
- नागरत्ना
date: '2020-11-09'
रसः_भावः:
- दुःखम्
rasyataa: 5
title: होमे चपेटिका
topics:
- असन्तोषः
- कुबुद्धिः
- कुभावनाः
---

## प्रातः कलहम्
प्रातर् ९-वादनप्राये समये वज्रयुध्मस्य भोजने प्रारभिष्यति नागरत्नायां विश्वासो निषेधम् अवदत् - स्नानाद् ऊर्ध्वम् एवास्त्व् इति। वासुकिनागरत्नाश्रुतयो ऽधिकयाऽनुकम्पया ऽऽलस्येन च प्रत्यवदन्। श्रुतिर् विशिष्य "तस्य निःशक्तिः। श्व आरभ्य करवामे"त्य् अवदत्। विश्वासस् त्व् आलस्यं क्षुद्रव्याजांश् च +असहमानो न्यग् अकरोत्। श्रुतिर् विशिष्य - "भानुदिने शिरःस्नानम्। एतर्हि त्वमेव स्नापये"त्य् अवदत्। ब्रह्मयज्ञं त्यक्त्वा विश्वासो झटिति निमेषद्वये स्नानं समाप्यानयत्। यदा भोजयितुम् मात्रे ऽवदत्, श्रुतिर् आक्षिपत् पुनः पुनर् हठेन - "न - भवती न करोतु। स एव कुर्याद्" इति। विश्वासः कुपितस् ताम् अनुदत्। वासुकिस् तं तथाकुर्वाणं दृष्ट्वा ऽताडयत्। विश्वासः प्रत्यसरत्। श्रुतिस् "न त्वां कश्चन भाषिष्यते ऽद्ये"ति तर्जयित्वा प्रत्यसर्पत्। नागरत्ना वज्रयुध्मम् अभोजयत्।

पश्चाद् आगत्य श्रुतिः- "त्वया सह भाषणीयम्" इत्युक्त्वा, "येन केनापि विरुध्यते चेद् अहम् एव तर्जनं लभे।" इत्याक्षिपत्। "त्वमेवाधिकं विघ्नम् उदपदयस् सद्व्यवस्थायाम्। अन्येषु विद्रोहं चाजनयः।" इति विश्वासः। "त्वं केवलम् उपदिशसि, किमपि न च करोषी"ति चाक्षेपे - "न तत् तथा। तव कुदृष्टिः।" इत्युत्तरम्। तथाहि - "तव पिता त्वाम् अताडयद्" इत्य् अपहसितुम् आरभत। विश्वासस् तु - "ह। किन्तेन? अधुना तवात्मसान्त्वनं जातम्? समातः सल्ँलापः? गच्छान्य् अहम्?" इत्य् अपृच्छत्। श्रुतिर् "नायं मया सह बिभाषिषती"त्य् अवगत्य हताशा गच्छेत्य् अवदत्।

## होमे चपेटिका
होमे प्रारब्धे "क्रतवेन सह गच्छसि वे"ति सुप्रत्ययं प्रैरयत् +श्रुतिः। तन्नारोचत विश्वासाय (क्रतवपित्रोर् विस्मिता-सुमन्तयोर् अनङ्गीकारम् सौमनस्यं चाशङ्क्य) - तर्जयित्वा सुप्रत्ययं नैव गम्यम् इत्यादिशत्। श्रुतिस् तद्विषये ऽधिकं वक्तुम् प्रारभत - तावता विश्वासो होमकर्म प्रारभत। "शृण्वन्न् असि वे"ति पृष्टे तारस्वरेण विश्वासो ऽवदत् - "कदा भाषणीयम् इति न जानासि वा?" ततः श्रुतिर् अश्रुपूर्णा दौर्मनस्यम् आपत्। निरन्तरम् - "कदा मरसीति प्रतीक्षे। नीचोऽसि। अहमेव त्वां मारयामी"त्यादिकम् अमङ्गलं वक्तुम् प्रारभत। विश्वासस्यैकाग्रता बाधिता तेन। सुप्रत्ययं सम्बोध्य - "इमां दुष्टां होमे ऽनुचिताम् इतो निष्कासये"ति द्वित्रिवारम् आदिशत्। तथापि श्रुतिर् अमङ्गलजपम् अन्ववर्तयत्। "दण्डनीयैवैषे"ति निश्चित्य पूर्वं रुद्धां चपेटिकादानकल्पनाम् आश्रित्य कपोले ह्य् अताडयत्। ततो रुष्टा - "राक्षसोऽसी। त्वान् त्यजामी"त्यादिकं जपितुम् प्रारभत। विश्वासस् तु "सद्यस् स्थानम् इदं रिक्तं कुरु। यत् करोषि तत् कुरु - यस्यां कस्याम् अपि पत्त्रिकायाम् अङ्गीकारहस्ताक्षराणि निक्षिपामि। विघ्नं नोत्पादयात्रे"त्युक्त्वा शान्तं बलिहरणादिकं समापयत्। स्वयमेव श्रुतिर् बलिं निरहरत्।

क्षुब्धा श्रुतिर् आगत्य पुनराक्षिपत् - "त्वां त्यजामि शीघ्रमेव। पत्नीं ताडयसी"त्यादिकम्। विश्वासस् तु शान्तः - "ह! अस्तु, त्यज। त्यागभयेन नान्यथा वर्ते। पुनरपि त्वम् एवं दुष्टम् आचरसि चेत् सैव प्रतिक्रिया। यत्र वाग् नालङ्करोति, तत्र हस्तः प्रवर्तते। दुष्टता न सह्यते।" इत्यवदत्। श्रुतिर् मुहुः कुपिता विवदन्ती विश्वासभुजचर्मणि सङ्गृह्य नखेन चर्मेषन् निरकासयत्। विश्वासस् तावद् दूरे गत्वा भाषितुम् आदिश्यावदच् छान्त्या - "ममापि सहनाया मितिर् भवति। बलीयान् अहम् - न दुष्टम् प्रयतस्व"+इति। तदा खलु परस्पराक्षेपः सञ्जातो यस्यान्ते विश्वासेनोक्तम् - "त्वद्दृष्ट्या ऽह्म् मूर्खः। मद्दृष्ट्या च त्वं पापधीर् असि। किन् तर्हि सम्भाषणस्य फलम्?"। ततः श्रुतिर् अनुत्तरा नमस्कृत्यागच्छत्। स्वसङ्गणके क्षुद्रां दारावाहिनीम् अपश्यद् यतोऽश्रूयत - "I want you out of my life" इति कोपवचनम्।

विश्वास ईषत्क्षुब्धो ऽनिद्रात्। प्रातः शीघ्रतरम् एवाजागरत्।

## स्वदुष्टताऽवगतिः

