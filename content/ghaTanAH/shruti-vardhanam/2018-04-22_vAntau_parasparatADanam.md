---
date_end: '2018-04-22'
cast:
- सुप्रत्ययः
- विश्वासः
- श्रुतिः
date: '2018-04-22'
title: वान्तौ परस्परताडनम्
topics:
- अपवादः
- ताडनम्

---

## विवरणम्
मध्ये रात्राव् सुप्रत्ययः कासित्वा ऽजागरत्। स श्रुत्याः स्रावकालः। स्वाभाविकतया ऽर्धनिद्रायाम् आलस्यम् अदर्शयत्। यान्त्रिकरीत्या तं बलेन दुग्धम् पाययितुम् अयतत, "गृहीत्वालिङ्ग्य सात्वनीयम्, निष्ठीवनीयम्" इत्यादिकम् वदत्य् अपि विश्वासे। विश्वासः काले तमगृह्णात्, तदैव + अवमत् सुप्रत्ययो विश्वासस्योपरि। जागृहीति श्रुतिम् उच्चैः पुनः पुनश्चोक्त्वा तद्दोषं सुप्रययसम्भाषणमिषेण वदन् तामजागरयत्। भूशोधनं कुर्विति श्रुत्याय् उक्त्वा सुप्रत्ययस्य सान्त्वने वामने मुखशोधने वस्त्रादिशोधने चान्ववर्तत। श्रुतिर् असमीचिनरीत्या वान्तम् अशोधयत् - परेद्युर् नागरत्नया जलेन मार्जनय् एव सम्यक् शोधितम्।

पश्चात् सुप्रत्ययं गृहीत्वा स्तनदुग्धं दत्वा ऽनिद्रापयत्। पुनः‌ कासिते जलं देयं शय्यापार्श्वे जलं रक्षेत्युक्तम् विश्वासेन - श्रुतिस् तु स्वयमेव कुर्वित्य् अवदत् स्वदोषदर्शनेन क्रुद्धा। अस्तु तव पालने पर्याप्तशक्तिर् नास्तीति भाति, अहमेव जलमानयामि, सुप्रत्ययम् आवयोर्मध्ये शाययेत्य् अवदद् विश्वासः। श्रुतिस् तु "मास्तु, शयानोऽस्तीत्यवदत्", विश्वासेन तथापि स्वीकर्तुं गते सुप्रत्ययम् अगृह्णात् सा। बालः कोलाहले जागृतः। तदा विश्वासनासिकाम् अताडयत् श्रुतिः। तथा कृत्वा स्वमुखम् अगोपयत्। विश्वासः गतमासेष्व् अप्रतिकारेण ताडनस्वीकृतिर् अनुचितेति निश्चित्य प्रत्यताडयद् बलेन कर्णे। ततो गद्गदं स्वदीनता कथने विश्वासखण्डने ऽवर्तत श्रुतिः। 

विश्वासस्तु महता प्रयत्नेन तदीयं दुःखं, "नीडोल्लासः परमः, वयं तत्र समर्थाः" इति ध्येयस्य पराजयम् आशङ्क्य तां असान्त्वयत् प्रतिताडनेन पीडायै क्षमां याचित्वा, "नीडोल्लासः परमः, वयं तत्र समर्थाः" इति ध्येयस्य +अनुवचनेन, शिशुपालनार्थं मध्ये शायनम् इष्टम् इति स्पष्टीकरणेन च। "ताडिते मयि तव केशकर्षणं करणीयं वा? कथं प्रतिकरणीयम्?" इति विचार्य, श्रुतिदेहमार्दवं परिगणय्य भविष्ये न प्रतिताडनीयम् इति निरचिनोत्।

"रात्रौ नाधिकं भोजनीयं‌ यदा खासादिकम् अस्ति - अन्यथा वान्ति-सम्भावनाऽधिका। वयं यथा सुप्रत्ययोऽपि न्यूनमेव रात्रौ भुक्त्वा शयीत।" इति परेद्युर् नागरत्नया सूचितम्।

