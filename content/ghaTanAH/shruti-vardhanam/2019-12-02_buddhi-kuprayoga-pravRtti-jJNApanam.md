---
date_end: '2019-12-30'
cast:
- श्रुतिः
- विश्वासः
date: '2019-12-02'
रसः_भावः:
- दुःखम्
rasyataa: 5
title: बुद्धि-कुप्रयोग-प्रवृत्ति-ज्ञापनम्
topics:
- व्यग्रता
- असन्तोषः
- कुबुद्धिः
- कुभावनाः
---

श्रुतिरसकृद् आक्षिपति स्म - "एतन् न समीचीनम्। तद् बहु दुःखदम्। तत्साधु नाचरः। त्वं न समीचीनः। पुत्रौ न सम्यक्। पितरौ न सम्यक्। श्वशुरौ न सम्यक्। न जीवनीयम्।" कार्ये यदाऽनिमग्ना, तदा ऽवश्यमेवं कुभावनाधारा ऽनन्ता प्रवहति स्म।

विश्वासस्त्वादौ बहु प्रायतत - "न हि - तत् साधु। एतत् साधु। तव चिन्तने दोषः। अस्तु - परिहारकेन्द्रिता भव - किं कार्यमिति ब्रूहि - समस्याकेन्द्रिता न भव। "। किञ्च +एकस्मिन् दोषे शान्ते तयाऽपर एवोद्भाव्यते स्म।

निरन्तरम् असन्तोषधारायाम् प्रवर्त्यमानायाम् विश्वासो ऽन्ततो गत्वा - "मैवम्। अस्यास् समस्यायास् तत्परिहारस्य वा चर्चया नास्ति प्रयोजनम्। यतस् त्वं त्वरितं कारणान्तरेणासन्तुष्टा दुःखिता च भविष्यसि। नैतद्योग्यम्। न हि कारणान्यन्तानि दुःखमूलानि ते। न हि तेषां चर्चया सन्तोषमधिगच्छसि। यथा त्वं प्रातरुत्थाय काकमलमिव किञ्चिल् लिखसि, तथा ऽनिष्टम् अपरीक्षितम् भणसि नीचम्। तस्य प्रोत्साहनं नोचितम् -यतस् तेन न हि तव स्थायी सन्तोषः सम्भवति - तात्कालिकप्रीतिरेव भवति - मद्यपानेन यथा। 

भगवता तुभ्यं १-ग्राम्मितम् बुद्धिर् दत्ता। तस्याः सीमितबुद्ध्यास् त्वं दुरुपयोगे सर्वासन्तोषजनक एव रता। तेन न तव प्रयोजनम् अ-सन्तोषसाधनत्वात् - न चान्येषाम् किञ्चित् प्रयोजनम्। न ह्यन्ये तावत् तथा कुर्वन्ति - यद्यपि न हि तेषां वर्तते निर्दुष्टः पुत्रः पुत्री, स्नुषा, पौत्रो वा। एष ते दुरभ्यासः। स निवारणीयः। तत्राभ्यासः कार्यः। सद्भावना वर्धनीयाः प्रयत्नेन। तवात्यन्तसीमितबुद्धेः सदुपयोगं कुरु - सद्गीतानि गाय, सोत्राणि वद, ध्यानं कुरु, कृतज्ञताजनकविषयाणाम् आवलीं कुरु।"।

पूर्वं तु विश्वासेनासकृत् सद्भावनावर्धने चोदिताऽपि न हि दुर्भानाधारादृढनिरोधे निकशनिष्ठुरप्रयत्नः कृतः। अधुनारब्धम् - यदाकदापि श्रुतिरसन्तोषकारणानि पुरस्कृत्यागता, विश्वासः - "किमेतया चर्चया तव सन्तोषो भवति? आत्मोन्नतिः साध्यते? किमन्येषाम्? न हि कस्यचिदपि प्रयोजनम्। त्यज - सद्भावनाः वर्धय" इति दृढम् प्रतिवक्तुम् प्रारभत।

श्रुतिर् मन्दम् अवागच्छत् - "कुतो ऽहमेवं जाता" इति चापृच्छत्। कदाचित्तु - "मे कश्चन भाषितुम् आवश्यकः। नान्यो ऽस्ति मम। कुत एवम्?" इत्याक्षिपति स्म। किन्तु विश्वासः - "opium-मादककाङ्क्षीव भाषसे। तात्कालिकसन्तोषजननेन दीर्घतृप्तिजनकोपेक्षया च न श्रेयो साध्यते। ततो न हि तत्र सहकरोमि" इति प्रत्यवदत्।