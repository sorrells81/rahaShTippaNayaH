---
date_end: '2018-03-10'
cast:
- श्रुतिः
- विश्वासः
date: '2018-03-10'
रसः_भावः:
- क्रोधः
rasyataa: 4
title: श्रुत्याऽलम्कार्याकरणाक्षेपे विश्वास-क्रोधः
topic:
- अपवादः
- गृहकर्मसु निरुत्साहः
- वादे क्रोधः
- मिथ्या-प्रतिज्ञा
- ताडनम्

---

## विवरणम्
सुप्रत्ययं को नयति शालाम् इति प्रश्ने पूर्वं श्रुतिः प्रत्याजानात् - "भोः, प्रातर् अहमेव तं नयामि - यदा दूरनगरं न गन्तव्यं स्यात् कार्याय"। किञ्च पश्चाट् ट्रेल्लोक्षेत्रे दिनानि दूरगमनदिनान्य् एवाचिनोत् बालशालाप्रेषणाय। तेनेषत् क्षुब्धो विश्वासो ऽपृच्छत् कथमेवम् इति। तदा श्रुतिः - "_एकं_ कार्यं त्वम् कुर्व्" इत्यवदत्।

तेन वाक्येन तत्पृष्ठतो वर्तमानया भावनया च क्रुद्धो विश्वासस् ताम् अतर्जयत् - "मर्यादायां स्थित्वा भाषणीयम्। नैकमपि कार्यं करोतीत्यापादनम् अनुचितम्। यदि किमपि सन्तोषेण कार्यं न कर्तुं शक्नोषि, तथा वद - व्यवस्थान्तरं करिष्यामि। एतादृशं न वक्तव्यम् - तव स्फिञ्मुखी मातापि यथावदत्। धिक् त्वाम्। इच्छसि चेट् ट्रॆल्लोम् पश्य"। श्रुतिः - "त्वम् इतोऽपि दुष्टतरस् संवृत्तः।" विश्वासः - "तव स्फिञ्मुखी माता विवाहविच्छेदमुपादिशत्, तदनुसरसि चेत् तव दुष्टता।" इत्यभर्त्सयत्। श्रुतिः सुप्रत्ययम् भोजयन्ती - "त्वं भोजयसि? एकं कार्यं कुरु।" इत्यवदत्। तस्योत्तरे - "भोः, भोजनं यद्यभविष्यन्मम कार्यम् अन्येभ्य `एकं कार्यं वा कुर्व्`इत्यवन्, सन्तोषेण"। एवं तत्कृतभोजनम् अभुक्त्वा बहिर्गतः।

पश्चात् प्रत्यागत्य, श्रुतिः - "वित्तव्यवहारान् पश्यसि, किन्तु तदल्पम् इति भाति मे। बहिः कार्यं करोमि खलु, अतः गृहे कार्यसाम्यता स्यान्ननु"। विश्वासः - "रे, संशोधनादिकं कृत्वा वित्तनिवेशः कियते श्रमायेति न जानासि। काचित् चप्रासी-मार्जकी कार्यं करोति, निर्देशकोऽपि करोति - तयोः कर्मणोर् मात्रायास् तोलनं निरर्थकम्; एवमत्रापि। अथ बहिरवधित्ससि चेत् गृहे कार्यसाम्यम् स्यादित्यबद्धम् - गृहे यावदल्पं स्यात्ते कार्यं तावच्छर्मणे स्यात्। त्वं यत् सन्तोषेण न शक्नोषि कर्तुं, तद् वद, अग्रेऽहं सारयामि कृत्यम्"। 
श्रुतिः - "आम्। किन्तु त्वं तव मात्रे वदसि।" विश्वासः - "आम्, तया क्रियमाणं मया कृतमिव त्वया भावनीयम्। एवं बेङ्गळूरुनगरे ऽभविष्याव चेत् सेवककृतं किञ्चिन् मयैव कारितं कृतमिव भाव्यम्"। 
एतन्मध्ये श्रुतिः - "भोः, त्वम् उच्चैरिव भाषमाणो भाययसीव। नोचितमेतत्।" विश्वासः - "क्रोधे ध्वनिर्मेऽयं स्वाभाविक एव। त्वद्वर्तनं भर्त्सनमर्हत्येव। पश्य - त्वमप्यस्मिन् क्षणे मामताडयः।" इत्युक्ताव् अङ्ग्यकरोत्।
श्रुतिः - "आम्, अधुना स्पष्टम्। क्षमां याचे। सप्ताहे यदाहमत्र स्याम् बालं नयामि शालाम्।" विश्वासः - "नाहं विश्वसीमि। मिथ्याप्रतिज्ञासि। पश्चाद्द्रक्ष्यामः।" 
श्रुत्या ततो विश्वासव्यवहारव्यक्तित्वयोराक्षिपत्।
विश्वासः - " एवञ्च यदुक्तं `त्वम् इतोऽपि दुष्टतरस् संवृत्तः।`, तस्मिन् स्मर्तव्यम् - अस्य प्रकृतिरेव तादृशी कलहकरी, नायं परिवर्तिष्यते। धर्मनिष्ठः, कलहप्रियः, अदाक्षिण्यः प्रायेणैव स्थास्यति। तस्याः प्रकृतेस् सद्विनियोगन्तु यतेत। तथा वर्तमानस्य सविधे त्वया सन्तोषो लभ्यः। त्वन्माता स्फिञ्मुख्य् आगत्य भगवद्गीताम् अश्रावयद् इति वा त्वं मोहयसीति वा प्रकृतिर् न परिवर्तिष्यते। इत्थम् अवगच्छ।" 

