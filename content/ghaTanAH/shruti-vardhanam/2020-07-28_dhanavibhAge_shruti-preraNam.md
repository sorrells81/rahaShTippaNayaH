---
date_end: '2020-07-27'
cast:
- श्रुतिः
- विश्वासः
- नागरत्ना
date: '2020-07-27'
रसः_भावः:
- दुःखम्
rasyataa: 5
title: धनविभागे श्रुतिप्रेरणम्
topics:
- असन्तोषः
- कुबुद्धिः
- कुभावनाः
---

श्रुतिर् नागरत्नया सह +आर्थिकविचारेषु भाषमाणा "पुत्राभ्यां धनं वित्तकोशे रक्ष, विश्वासाय स्ववेतनं न देही"ति चोदिता। श्रुतिस् तु "महत् कलहम् भविष्यती"त्य् अवदत्। अस्य कुसम्भाषणस्यान्तिमं खण्डं श्रुतं विश्वासेन। पश्चात् कार्येषु मग्ने सति विश्वासे सा विश्वासायागत्यावदत् "इतः परं मम वेतनं तुभ्यं न ददामी"ति। विश्वासस् तूष्णीं स्वकार्यम् अन्ववर्तयत्। दुर्बुद्धिर् दुष्टा यथेष्टं करोतु - "एवम् अनया धनविभागेनाऽधर्मपरया विवाहो विच्छिन्न एव, अस्या असम्बद्धो वर्तेये"ति निरचिनोत्।

मध्ये नागरत्नागत्य मञ्जुनाथसमस्यास्व् अपृच्छत्। त्वत्सम्बन्धो नास्तीत्यवदद् विश्वासः। तत आग्रहे कृते विश्वासः प्रत्यपृच्छत् - "को दुरुपदेशः कृतः श्रुत्यै?" इति। सावदत् - "पुत्राभ्यां recurring deposit इति सृष्ट्वा रक्षे"ति। ततो विश्वासो मञ्जुनाथव्यवहारे यथापेक्षं कौतूहलतर्पणम् अकरोत्। तथा द्युगङ्गाभृत्यवेतने यथापेक्षं प्रत्यवदत्।

श्रुतिर् आगत्य भाषितुम् अयतत - "त्वन्मात्रा भाषितुं समयो ऽवर्तत चेन् मया सहापि भषस्वे"ति। "न हि भाषे, न च कदाचित् त्वया सह भाषितुम् इच्छामी"ति विश्वासः। मध्ये नागरत्नावासुकी अवदताम्। नागरत्नाम् अतर्जयत् - "कलहोत्पादनप्रेरणेन त्वं जानकीसदृशम् अवर्तेथाः। दुश्चरितं त्वया, पुनस् तथा नैव कार्यम्। काचन सूचनास्ति चेत् साक्षान् मह्यम् आगत्यावदिष्यः"।

श्रुतिर् ईषद् रुदित्वा तर्जयन्त्य् अगच्छत्। पश्चान् निद्रासमये बहुवारं जागृत्य तूष्णीम् अरुदत्। भाषणे प्रेरिताऽतर्जयद् विश्वासम्। … अन्ततो गत्वा श्रुतिस् स्वदोषम् अङ्गीकृत्य "जायापत्योर् विभागो न विद्यते" इत्य् आपस्तम्बसूत्रं सप्ताहाभ्यन्तरे ५०० वारम् अपेक्षितप्रायश्चित्तरूपेणालिखत्।

नागरत्ना च विद्यया सह भाषित्वा ऽखिलम् अवदत् - सापि "मध्ये चञ्चूप्रवेशो न करणीयस् त्वये"त्युपदिशन् नागरत्नायै। विद्या पश्चाद् विश्वासेन भाषीत्वा स्वकुटुम्बकथा अप्य् उक्त्वा "प्रायेण न हि त्वया श्रुतिभीत्य्-अपनोदने स्पष्टसम्भाषणेन नालम् प्रयासम् अकरोर्" इति स्पष्टतरसम्भाषने ऽचोदयत्। "वासुकिर् मातुलश् चम्पकमाला मातुलानी च दिनान्ते परस्परव्ययलेखाम् अलिखताम्" इति व्यवस्थान्तरम् असूचयत् - "धिग् असह्यम्" इति विश्वासो ऽवदत्।
