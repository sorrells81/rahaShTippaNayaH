---
date_end: '2021-02-15'
cast:
- राघवः
- विश्वासः
- वासुकिः
- नागरत्ना
- वासुकिर्मातुलः
date: '2019-11-01'
रसः_भावः:
- कोपः
- ह्रीः
rasyataa: 5
title: गृहभाटकदाने विघ्नाः
topics:
- दुराग्रहः

---

गृहभाटकदाने नानाविधविघ्ना उत्पादिताः। मातुलानी - "गृहभाटकफलकं दृष्ट्वा दैत्याकारजनास् तिष्ठन्ति गृहस्याग्र" इति। राघवः - "अहं दिने निद्रामि - जना आगत्य द्वारे शब्दं कुर्वन्ती"ति। मातुलोऽप्य् अनुवदत्य् एव स्म। अन्ततो गत्वा विश्वासः स्वयं "Do not disturb downstairs people" इति लिखित्वा ऽस्थापयत् फलकानि। तथापि मातुलः - "अत्रत्य जना न पश्यन्ति, तथैव कोलाहलं कुर्वन्ती"त्य् अवदत्।

तानि दृष्ट्वैव रविर् आगतः। राघवेणैव नागरत्नया दूरवाण्या प्रेरितेन गृहं दर्शितम्। तस्य वूहान्रोगनिरोधभिया निष्कासनं राघवेण सम्पादितम् (विवरणान्य् अन्यत्र)। पश्चाद् रोगप्रसारे सत्य् अस्माकम् एव एकान्तसम्पादनाय स्थानं स्याद् इति विश्वासेन सहकारनगरगृहनिर्माणपूर्तिं यावद् बसवेश्वरनगरगृहं रिक्तं रक्षितम्।

अन्ततः, २०२०१ वर्षादौ पुनः फलकानि स्थापयितुं प्रेरितो मातुलो ऽवदत् प्राचीनं "राघवबाधा भवेद्" इति कथनम्। ततो नागरत्नावासुकिभ्यां गत्वा फलकानि स्थापितानि। ततो गृहदिदृक्षव आगत्य दूरवाण्याह्वयन् पितरौ। वासुकिमातुलसङ्ख्यायां दत्तायां तु बहुदा "व्यस्तो भवामि, न ह्य् अज्ञातसङ्ख्याह्वा गृह्णामी"त्य् अवदत्। तदारभ्य प्रतिवारं मातुलः पृठक् सूच्यते स्म।

कदाचिद् एवं गृहार्थिन्य् आगते मातुलः - "जलसमस्या स्याद्" इत्य् अभाययत्। नागरत्ना पश्चात् - "किम् एवं ब्रूषे?" इति। मातुलः - "वस्तुस्थितिं वदामि"। नागरत्ना "अहं सर्वम् अपि विचार्यैव तुभ्यं वदामि। वयम् अपि तत्रैवास्म। पुनर् एवं वचनं नोचितम्। यदि रिक्तम् एव रक्षणीयम् इति तवाभिप्रायः, तर्हि वद।" इति। वासुकिर् ईषद् ध्रिया- "न तथा" + इति।