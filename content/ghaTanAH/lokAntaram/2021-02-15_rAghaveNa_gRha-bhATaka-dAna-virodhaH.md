---
date_end: '2021-02-15'
cast:
- राघवः
- विश्वासः
- वासुकिः
- नागरत्ना
- अनघा
- वासुकिर्मातुलः
- श्रुतिः
date: '2021-02-15'
रसः_भावः:
- कोपः
- ह्रीः
rasyataa: 5
title: राघवेण गृहभाटकदानविरोधः
topics:
- दुराग्रहः
- लोभः

---

## राघवकोलाहलम्
राघवः सायं विश्वासम् आहूय गृहसङ्केतं वाट्साप्-द्वारा प्रेषयेत्य् अवदत्। विश्वासेन प्रिषितम्। विश्वासस् तु गृहनिर्माणसक्त-लोहकर्मिभिर् आहूतः। तेन निर्माणक्षेत्रं गतम्।

तदा राघव आगत्य गृहे कोलाहलं कर्तुं प्रारभत - "युष्मद्-गृहम् भाटकाय न देयम्। समस्यास्ति चेन् मयैव परिहरणीया स्याद्" इति। 

### नागरत्नासम्भाषणम्
राघवो नागरत्नायै - "अहम् adjust न कर्तुं शक्नोमि। भवत्या गृहं मम मात्रे विक्रेतुम् अङ्गीकृत्य प्रतिगतम् अपि - तद्दुःखजनकम्। गृहक्षेत्रं सहवासाय दत्तं, न भाटकदानेन धनार्जनाय। भवन्त आगत्य १०० वर्षानि वसतु, किन्तु भाटकाय न देयम्। " इति। वासुकिः पिता तस्मै - "(मदिरया) tight असि" इत्य् अवदत्।  नागरत्ना ऽपि तथैवोक्त्वा स्पष्ट्य् अकरोत् - "भोः, तस्य गृहस्याहं स्वामिनी। मह्यं गृहक्षेत्रम् पूर्वं दत्तम्। तत्राधोभागः पश्चात् तव पित्रे दत्तम्। मम गृहेण मया किं कार्यम् इत्यत्र ममैव +इच्छा प्रधाना। तव काचन समस्याऽस्ति चेत् तव पित्रा सह भाषस्व। अवयोर् नास्ति किञ्चित् प्रष्टुं वक्तुं वा" इति। तथा चावदत् - "यदा वयं तत्रास्म त्वं द्वारम् बद्ध्वोपविशसि स्म। बहुवारम् आहूतो ऽपि नागच्छसि स्म। इदानीं किं सहवासं न सोढुं शक्नोमीति वदसी"त्य् अप्य् अवदत्।

### विश्वाससम्भाषणम्
श्रुतिर् आगत्याह्वयद् राघववृत्तान्तम् उक्त्वा - "मातुलस् त्वाम् आह्वातुम् प्रयतते बहु। राघव आगत्य कोलाहलं करोति। तेन सह भाषस्व" + इति। किन्तु तदा ऽनघया भाषमाणो न मिलितो वासुकिर् मातुलः। गृहसमीपे ऽनघा स्वपित्रा सह भाषमाणाऽदृश्यत - "राघवो माम् अनयद् अत्र, न मया किञ्चिद् उच्यमानम्" इति।

विश्वासस् त्वरितम् अन्तः प्रविश्य राघवेण भाषितुम् प्रारभत - "का समस्ये"ति। 

राघवो वक्तुम् प्रारभत "दूरे स्थित्वा भाटकाय दीयते चेद् गृहे यत् किञ्चित् समीकरणीयं ममैव कार्यं स्याद्" इति। विश्वासो ऽवदत् - "चिन्ता मास्तु - अहम् आश्वासयामीतः परम् अहं स्वयम् आगत्य परिहरामि समस्याः। तुभ्यं न किञ्चिद् ब्रूमहे कार्यम्" इति। 

तदन्तरा विश्वासोऽवदद् - "उपविश्य भाषस्वे"ति। राघवस् तु - "नोपविशामी"ति। विश्वासस् तु - "अहं तूपविश्य भाष" इत्य् उक्त्वा भूमाव् उपाविशत्।

ततो राघवः - "नरसिंहार्येण गृहक्षेत्रं सहैव वासार्थं दत्तम्। न भाटकदानार्थम्" इत्य् आक्षिपत्। विश्वासस् तु - "नरसिंहार्येण न हि तादृश्येन समयेन गृहक्षेत्रं दत्तम्। इयं तवैव कल्पना।" इत्य् अवदत्। 

विश्वासः स्पष्टीकर्तुम् आरभत - "मातामहेन स्वप्रीत्या गृहक्षेत्रं मम मात्रे दत्तम्। ततः केभ्यश् चन वर्षेभ्यः पूर्वं गृहस्यार्धं तव पित्रे दत्तम्। …" इति। राघवो मध्य आक्षिपत् - "केन कारणेन दत्तम्?"। विश्वासः - "मातामहाग्रहम् अनुसृत्य" इति। राघवः - "अर्धम् एव गृहं दातुम् अवदत्?" इति। विश्वासः - "पूर्णं गृहं दातुम् अवदद्" इति। राघवः - "तर्हि पूर्णं गृहं कुतो न दत्तम्?" इति। विश्वासः - "यतो ऽस्माभिर् धनं निवेश्य गृहं निर्मितम्। अपि च मम मात्रा मम मातामहाय स्वेच्छया क्षेत्रदानं यावद् भाटकम् अपि दत्तम्" इति। राघवः - "अस्तु तद्विषये नाहम् पृच्छामि" इति विषयान्तरम् अगच्छत्।

वासुकिर् मातुलो मध्ये ऽनघया सह भाषमाणो राघवेन सह भाषितुम् ऐच्छत्। तेन सह भाषित्वा - "प्रथमं गृहम् आगच्छ" +इत्य् अवदत्। तद् राघवेण निराकृत्य भाषणे ऽनुवर्तितम्।

राघवो वक्तुम् आरभत - "युष्माभिस् तत्रागत्य वस्तुम् उचितम्। भाटकाय दत्तं चेन् मया सह समस्या भवन्ति।" इति। विश्वासः - "त्वया सह काः समस्याः? भाटकजनस्य समस्यास्ति चेन् मया सह भाषिष्यन्ते। तव कः सम्बन्धः?" इति। राघवः - "आम्, सत्यम्। किन्तु स भाटकजनः नाल-समीकरणसमय आगत्यापृच्छन् मम पितरम् - वासुकिनोक्तम् इति समीक्रियमाणम् वेति। नैतद् अङ्गीकार्यम्।" इति। विश्वासः - "तर्हि तव पित्रा वक्तव्यम्। त्वं कोऽस्य् आक्षेप्तुम्?" इति। राघवः - "आम्" इति विषयम् पर्यवर्तयत्।

ततो विश्वासो ऽवदत् - "पश्य राघव, वयम् प्रामाणिकम् प्रयत्नं कुर्मः - युष्मत्कष्टं विनैव तत्र भाटकं दत्त्वा नाण्यत्रयं सम्पादयाम इति। त्वया सत्सम्बन्धिना भूत्वा सहकरणीयम्" इति। राघवस् तु - "प्रामाणिकः प्रयत्नः? त्वद्गृहं सम्यक् quarantine कृत्वा, तदा खलु government guidelines मध्ये loopholes अन्विष्यमाणान्य् आसन्? तत् सर्वं मास्तु - भवन्तस् तत्र वसन्त्व् आगत्य यथेष्टम्। सहैव वासः क्रियमाण आसीत् खलु" +इत्य् अवदत्।

विश्वासः - "न। अस्माकम् अत्रैव वस्तुं सौकर्यम्।" इति। राघवः - "अस्तु तर्हि …" इति वक्तुम् प्रारभत। विश्वासः - "तथा च यथेष्टम् भाटकाय गृहं दास्यामः। त्वया सन्तोषेण सहकरणीयम्" इति। राघवः - "अस्तु ददत। नाहं सन्तोषेण भवितुं शक्नोम्य् एवम्" इति। विश्वासः - "तर्हि न भव गृहे।" इति। राघवः - "अस्तु नाहम् अत्र भवामि। इदम् प्रथमवारम् अपि चान्तिमवारम् अत्रागत्य वक्तुम् प्रयत्तम्" इति गन्तुम् आरभत। विश्वास उत्थाय - "कानिचन फलानि खादित्वा गच्छ" इति। राघवो "नाहं खादामी"ति निरगच्छत्।

## अनघासम्प्रेषणम्
अनघा तत्रैव वर्तमाना निर्गन्तुम् प्राभत। विश्वासस् तस्यै "फलानि खादित्वा गच्छे"त्य् अवदत्। सा स्निग्धमुखेन मास्त्व् इत्य् अवदत्। विश्वासः - "यद् अनेन भाषितम्, तत् तवाप्य् उपपन्नम्?" इत्य् अपृच्छत्। अनघा - "नाहं जानाम्य् अस्मिन् विषये। स एव माम् अत्रानीतवान्" इति। राघवो बहिष्टात् - "सूक्तम् एव (यद् उक्तम्)" इत्य् अवदत्। राघवो वाहने गत्वोपाविशद् दूरवाणीं गृहीत्वा। विश्वासो ऽनघायाः कुशलम् अपृच्छत् - "कार्यं कथं वर्तत" इति। अनघा - "तत्र मादकौषधप्रभावो ऽधिक इति कार्यं त्यक्तम्" इति। तदा बहिर् अटन् तस्या भावी पतिर् दर्शितः। विश्वासो नमस्कृत्य कुशलप्रश्नान् पृष्ट्वा प्रैषयत्।
