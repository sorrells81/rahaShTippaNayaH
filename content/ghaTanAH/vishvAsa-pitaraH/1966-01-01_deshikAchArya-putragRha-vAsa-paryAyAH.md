---
date_end: '1966-01-01'
cast:
- नरसिंहार्यः
- देशिकाचार्यः
- नागरत्ना
- वासुकिः
date: '1966-01-01'
title: देशिकाचार्य-पुत्रगृह-वास-पर्यायाः
topics:
- शाठ्यम्
- लोभः

---

देशिकाचार्यः पुत्रगृहे वस्तुम् आयाति स्म। नित्यम् ऊर्ध्वपुण्ड्रं धरति स्म। सन्ध्यावन्दनं चाकरोत् - यत्तु नरसिंहार्यो न करोति स्म।

द्वित्रिमासान् वसति स्म। ततः कृत्रिमकलहं कृत्वा प्रयाणव्ययं गृहीत्वा निर्गच्छति स्म। कदाचित्तु ततः प्राग् रोगनटनं कृत्वा +औषधीन् आनाय्य नरसिंहार्यनिर्गमनाद् अनन्तरं पाकशालायां रहसि क्षिपति स्म। नागरत्ना ऽवदत् - "भो पितामह! कलहं मा कार्षीः! यदि प्रयाणव्ययो ऽपेक्षितः, मे ब्रूहि - अहं दापयामि।"

कदाचित् खादति पूरितमुखे वासुकौ हास्यकणिकामुक्त्वा सान्नपातं हासयति स्म - नागरत्नानुरोधमपहाय।

कदाचिद् देशिकाचार्यः पत्त्रम् अलिखन् नरसिंहार्यकार्यलये ऽधिकारिभ्यः - "मां न भरति, जीवनोपायो देय" इति। ते नरसिंहार्यस्य ऋजुस्वभावं ज्ञात्वा ऽऽक्षेपपत्रं छित्त्वा ऽक्षिपन्।