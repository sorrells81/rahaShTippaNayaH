---
date_end: '2018-03-29'
cast:
- श्रुतिः
- विश्वासः
- सुप्रत्ययः
date: '2018-03-26'
रसः_भावः:
- निष्ठा
- श्रद्धा
rasyataa: 5
title: सुप्रत्यय-शिखा-रक्षणे श्रुत्यङ्गीकारः
topics:
- धर्मः
- शिखा
- मिथ्या-प्रतिज्ञा
- विवाह-विच्छेद-प्रेरणम्
- नेतृत्वम्
- सामाजिकापेक्षाः

---

## विवरणम्
चौले कृते श्रुत्यै सुप्रत्ययस्य मुण्डितशिरो नारोचत। "स्वाभाविकन्तद्" इति विश्वासोऽवदत् - "किञ्च गाम्भीर्यादि स्पृहणीयमेव। किमपि प्राप्तुं किमपि दातव्यम् इति विधिः" इति च। श्रुत्यङ्गीकारप्रात्यै किञ्चिल्लिखितम् विश्वासेन - https://goo.gl/AxUspe। मौखिकसम्भाषणे तु श्रुत्या बाधितस् सन् विश्वासः स्वासन्तुष्टिम् प्राकटयत् - "भोः। अधर्मोऽयम्। सदाचारविरोधश्च। किञ्च न किमपि शक्यं कर्तुम् - सुप्रत्ययस्य दौर्भाग्यं यत् त्वादृशी तन्माता। मादृशोऽसाव् इति वदसि, किञ्च मादृशकेशशैलीरक्षणे विवदसि"। एवं 3/29/2018 दिने प्रातरपि। ततो ऽङ्ग्यकरोत् शिखारक्षणे। १] बालसन्तोषः २] धर्मः इति क्रमशः कलनीयाव् अंशाव् अत्रेति निश्चितम् (न पुनर् मातुरिच्छा व्यक्तिगता) विश्वासस्पष्टचिन्तनेन। भारते शिरोमुण्डनम् इतोऽप्यधिकमेवावश्यकम् (नापितसद्भावेनोचितमपि) स्याद् इति विश्वासः स्पष्ट्यकरोत्। "न मल्लेखाया महान् प्रभावः कश्चन, किञ्च धर्माधर्मविवेके मम दृढिम्ना स्पष्टतया च प्रायेण साङ्ग्यकरोत्।" इति पश्चात् स्नेहितेभ्योऽवदद् विश्वासः।

‌सत्यप्येवम् 4/8/2018 इति दिने विवादः पुनर् जातः। गतदिनेषु नूतन-वपन-यन्त्र-शक्त्या विस्मितो विश्वासः सुप्रत्ययकेशाः पृष्ठतस् स्युर् इति, तेन वाते शुष्यमानाः केशा न बाधेरन्न् इति चासूचयत्। पुनरेव "शिखारक्षणं धर्म इति नाङ्गीकरोमि, न कोऽपि तथा शिखावान्, त्वमेवात्याचारी" इत्याक्षिपत्। "प्रतिवारं तव (आयुर्वर्धन)-धर्मनिर्वचनम् परिवर्तत" इति च। ततश्च "प्रतिपक्षम् मुण्डनम् भवत्येवे"त्यत्र स्वाश्चर्यम् प्राकटयत्, तन्निराकरोच्च। विश्वासोऽवदत् - "रे! सप्ताहाद् अपि पूर्वं त्वयैतत् सर्वं चर्चयित्वा चिन्तयित्वा ऽङ्गीकृतम् एव। किम् पुनरत्र नटसि! प्रतिपक्षम् अवश्यमेव मुण्डनं भवति"+इत्यवदत्। श्रुतिः- "अहं नापितं प्रति नीत्वा शिखां‌ कर्तयामी"त्यवदत्। विश्वासः - "सा तव दुष्टता, तथापि पाक्षिकम् मुण्डनम् भवत्येव"। श्रुतिः - "अस्तु, किन्तु यथाधुनास्ति, तावदेवास्तु मुण्डनम्। तत्रोभयासन्तोषः, किन्तु compromise इति भवति"।

तन्मध्ये "स्वयमेव सर्वान् निर्णयान् नयसि, मम ध्वनिरेव नास्ति। प्रतिवारं कलहम्, दीर्घचर्चा। नैतन्मे रोचते। अहं त्यक्त्वा गच्छामि" +इति चाक्षिपद् बह्वाङ्ग्लभाषया। तदुत्तरे विश्वासः - "विवादः स्वाभाविको विपरीतदृष्टिकोनयोः। न मत्प्रियञ्चैतत्, तथाप्यनिवार्यम् इति चर्चयामि। यद्येतदसहमाना विवाहविच्छेदमिच्छसि - तथा करवाव कार्यालयङ्गत्वा।" श्रुतिः - "न न, मास्तु विच्छेदः।" विश्वासः - "एवञ्चेन् न पुनरैवं वाच्यम्।" श्रुतिः - "तावन्मां व्यग्राङ्करोषि"। विश्वासः- "एवञ्चेच् छिन्द्धि"। श्रुतिः - "तावन्मां व्यग्राङ्करोषि"। विश्वासः - "एवञ्च मद्ध्वनिर्नास्तीति यद्वदसि - तदनुचितम्। सन्तोषे द्वैविध्यम् - धर्मविरोधिसन्तोषः, धर्माविरोधिसन्तोशश्चेति। धर्मविरोधो न सह्यः। पूर्वं धर्मविरोधिसन्तोषे तवावकाश एव नासीत्। अधुना त्वन्मातुः‌ कुतन्त्रस्य फलमेतद् यदहं तव धर्मविरोधिसन्तोषं सहे।" 

ततश्च विश्वासः - "धर्माविरोधिसन्तोषमवलम्बमाना यदि तिष्ठेः, कामपूर्तिविशेषद्वारा तव सन्तोषोऽधिको भवेत्तराम्।" श्रुतिः - "किन्तु लोकः किं वदतीत्यस्या भीत्या धर्मविरोधिसन्तोष एवाधिकस् स्यात् - अथवा धर्माविरोधिसन्तोषो ह्रसेत"। विश्वासः - "सिद्धान् उत्तरान् सरलान् अहं सूचयितुं शक्नोमि, यथा - `धर्माचारादौ विश्वास एव नेता।` विश्वासवृत्तौ यथा ऽसि निर्दिष्टा - `तस्य किमप्यस्ति कार्यम्, न मे वदती`ति।" तत्र स्वीकारो न लब्धः।

पश्चात् सायं विश्वासनेत्रयोः‌ कृधो व्यक्त आसीत्। तेन श्रुत्याः दुःखम् ईषद् रोदनञ्च। पश्चात् क्रोधस्य कारणं धर्मे व्यभिचार इत्युररीकृतम्। विश्वासस् तदासूचयत् - "धर्मे सदाचारे च विश्वासाधीनं सर्वं कुरु - धर्मान्न व्यभिचर। सन्तोषार्थं कामसेवान्तरं कर्तुम् अस्मि सिद्धः, तच्च वर्धयितुम् अपि सिद्धः" इति। तदङ्ग्य् अकरोत् श्रुतिः। ततो व्यक्तंं श्रुत्यां शान्तिर् आविरभूत्। किञ्च "सामाजिकाश्चेन् मन्मातृसदृशाः पृच्छन्ति, किं वदानी"ति पृष्टम्। तत्र विश्वासः पुनः - "`धर्मे विषये विश्वासो नेते`ति सिद्धम् उत्तरम्। किमर्थं तादृशो निःक्षेप इति पृष्टे - `मम तत्रैव सन्तोष इत्यनुभव` इति सिद्धम् उत्तरम्। सूचनास्वाक्षेपान्तरेषु च - `अस्तु चिन्तयामः, विश्वासाय वदिष्यामी`ति सिद्धम् उत्तरम्। एवं सिद्धोत्तरानि लिखित्वा दास्यामि, यत्र स्मर्तुं किमपि काठिन्यं न स्यात्"। श्रुतिः - "आम्, तत्र मम कौशलं न्यूनम्। त्वया सहाधिकः समयो याप्यत इति तदनुगुणं वर्तनं शान्तिम् अधिकम् आतनोति"। तत उभावपि सन्तुष्टौ।


