---
अन्त्यदिनम्: '2018-02-11'
पात्राणि:
- विश्वासः
प्रारम्भः: '2018-02-09'
रसः_भावः:
- विस्मयः
रस्यता: ५
लिङ्गम्: विश्वासस्यैकादश्युपवासः वैहायस-बलि-मन्त्रग्रहणञ्च
विषयः:
- तपः
- व्रतम्

---

## विवरणम्
पूर्वेद्युः ४ वादनेऽपराह्णे ऽन्तिमं भोजनम्। तत उपवासः। वस्तुतः‌ तस्मिन्नेव रात्राव् ईषद् बुभुक्षालक्षणान्य् अनुभूतान्युदरे। परेद्युर् अपि प्रातः। मलं निष्कासितम्। किञ्च कर्मसु योगाभ्यासेषु च शक्तः। ३होरदूरे बन्धुगृहं यानेन गतम् - एकादशीव्याजेन न किञ्चित् स्व्यकरवम्, अन्ये ऽभुञ्जत। प्रागेव शक्ती रक्षणीयेति निश्चितम्, अतो वाहनं न प्रायेण चालितम्, पृष्ठत उपविश्य विश्रान्तम् "धा॒ता ददातु नो र॒यिं…" इत्यादिकं मन्दं स्मृतिगतं कुर्वता। प्रत्यागत्य होमः‌ कृतः। रात्रौ शक्तिमान्द्यं लक्षितम् - अन्तर्जालवादे रुचिरे तु प्रवृत्तम् बहु। शर्धितम् आश्चर्येण। क्रोधादेर्मान्द्यं लक्षितम्, सौजन्यं वृद्धमिव। मध्यरात्रौ निद्राया उत्थायापः पीताः। प्राग्विस्मृतं ध्रुववन्दनं शय्यापार्श्व एवाचम्य कृतम्। एवं‌ परेद्युः बहु शुष्यति स्म मुखम्। निःशक्तिः निरुत्साहश्च तीव्रः। मन्त्रेषु स्मृतिभ्रंशोऽनुभूतः, किञ्च हठेनोक्ताः। पुनर् मलं निरकासयम् इति त्वाश्चर्यम्। सन्ध्यावन्दने त्वारब्धे शुष्कमुखे सत्यप्य् उत्साहः प्रत्यागतः। देवतार्चनम् अपि सोत्साहं कृतम्। पुनः शक्तौ विस्मयः। योगासनान्यपि कृतानि। मध्ये शठेषु कोपाद् अपि शक्त्युत्साहौ वृद्धौ। "सम्यक् कालेऽद्य भोक्तव्यम्" इति निश्चयात् द्वादश्यां हरिवासरान्त्यात् १.५होरात् पूर्वमेव किन्वाफलादिकम् आदम्।
आहत्य ४१ होराणाम् उपवासः। अन्ते निःशक्तिरनुभूता, न पीडा तीव्रा।

