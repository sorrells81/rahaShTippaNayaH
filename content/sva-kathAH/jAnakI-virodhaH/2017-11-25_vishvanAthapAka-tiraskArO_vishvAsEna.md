---
अन्त्यदिनम्: '2017-11-25'
पात्राणि:
- विश्वासः
- विश्वनाथः
प्रारम्भः: '2017-11-25'
रस्यता: ४
title: विश्वनाथपाक-तिरस्कारो विश्वासेन
विषयः:
- शौचम्
- सदाचारः

---

## विवरणम्
आदौ विश्वासनियमान् अनुक्तान् अप्यनुसरता विश्वनाथेन कानिचनदिनानि शीघ्रं स्नात्वा पक्तं शुद्धं पलाण्डुवर्जम्। "बहु restrictions अस्मिन् गृहे" इति जुगुप्सतस् तस्य यथाप्रकारम् अनाचारः कारितश् श्रुत्या। ततः‌
मध्ये श्रुतिर् असन्तुष्टा - कदाचित् स्वस्या न शिष्यन्ते शाकानीति - पर्याप्तशाकानि न पचतीति विश्वासस् स्वयं शाकपाकम् प्रारभत। तथापि विश्वनाथपाकात् किञ्चिद् गृह्णाति स्म।
कदाचित् पलाण्डु-पाके क्रियमाणे पलाण्डुवर्जम् अन्यत् करोति स्म। तत्र कदाचित् स्पष्टम् वदति स्म, कदाचित् स्वतो दृष्ट्वा ऽन्विष्य ज्ञेयम् अभूत्।
श्रुतिभ्रातुश् श्रीरामस्यागमनात् प्राक्तने दिने विश्वासस्याहारनियमान् जानताऽपि विश्वनाथेन पलाण्डुवच्छाकम् पक्तम्, न शाकान्तरम् आसीत्। न च किमप्युक्तम्। ईषद् अजानता विश्वासेन खादितम् - असह्यमेतज् जातम् इति निश्चितम्। तत आरभ्य विश्वनाथादिपाको न स्वीकृतः। स्वयम्पाकः प्रारब्धः। श्रीरामगमनात् पश्चात् श्रुत्या स सूचितः - विश्वासो न स्वीकरिष्यति त्वत्पाकम् इति। तेनेषत् खिन्नो विश्वनाथः - "एवं करोति चेदेष न पुनरायास्याम्यत्रे"ति जगाद तस्यै। विश्वासेन सह मौखिकव्यवहारम् ह्रासयत्। विश्वासः सदाचारनिष्ठ एवातिष्ठत्।

