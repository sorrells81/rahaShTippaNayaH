---
अन्त्यदिनम्: '2019-02-25'
पात्राणि:
- श्रुतिः
- विश्वासः
- सुप्रत्ययः
- नागरत्ना
प्रारम्भः: '2019-02-25'
रस्यता: ५
title: वज्रयुध्मपारपत्रप्राप्तिगमने श्रुत्या विघ्नोत्पादनम्
विषयः:
- असहकारः
- अकौशलम्
- क्रियाकाले चर्चा
- विवाह-विच्छेद-भायनम्

---

## विवरणम्
१४:१५ इति समये समीपवर्ती पारपत्रस्वीकृतिकार्यालयो गम्य आसीत्। १:५० इति समये विश्वासः पत्राणि नेयानि परीक्षितुम् प्रारभत। तदा श्रुतिः - "किमेवम्? अन्तिमक्षणे …" इत्याक्षेपम् प्रारभत। "अङ्किका-प्रेषणे नाशः" इति घटनायां यथा तथा विश्वासमनो विक्षिप्तञ्जातम्। उच्चैर् उच्चैर् "मुखम् पिधायोपविश। किं कदा कार्यम् इति जानामि।" इति बहुवारम् अतर्जयत्। पुनः पुनः क्रन्दतो ऽपि अताडयन्नपि ताडनाभिनयं कुर्वतो ऽपि विश्वासस्य श्रुतिर् अश्रुनेत्रापि न व्यरमत। 

श्रुतिस् तदा हस्तेन गृहीत्वा बलेनोपवेशिता। तदा ऽश्रुनेत्रा "हस्तो निपीडितो मम, पीडा जाता, न त्वमेवं करोषीत्यचिन्तयम्" इत्यादिकम् आक्षिपच् छ्रुतिः। विश्वासस् तावद् अवाहेलयत् - "अहो तव हस्तस्य क्षतिः! बन्धनम् आनयत! दीनासि दलितासि!" इत्यादिकम्। तेनेतोऽपि क्षुब्धा श्रुतिः - "परिवृत्तोऽसीत्यचिन्तयम् - पुनरेवं करोषि चेत् त्वां त्यजामि"। मध्ये सुप्रत्ययोऽपि रुदितुमारभत, विश्वासेन सङ्गृह्यमानानि पत्राणि च गृहीतुम् अयतत। क्षुब्धतरो विश्वासः - "त्यजसि चेत् त्यक्त्वा गच्छ! त्वन्मुखं न द्रष्टुम् इच्छामि।" इत्युक्त्वा पत्त्रसङ्ग्रहणं यथाशक्ति समपूरयत् - पारपत्रप्राप्त्याय् उभयोरपि पित्रोर् औपचारिकीम् आवश्यकताम् अभिलक्ष्य, पारपत्रप्राप्तिकार्यालये ऽवकाशस्य दुर्लभतायाञ्च स्मृत्वा। तदन्तरे नागरत्ना बालान् उपावेशयद् वाहने।


विश्वासश् श्रुत्यै पुनरेवातर्जयत् - "त्यजसि चेत् त्यक्त्वा गच्छ! त्वन्मुखं न द्रष्टुम् इच्छामि।"। श्रुतिः अश्रुपूर्णा - "एतत् पारिवारिकी हिंसास्ति। एवन्न कर्तुमर्हसि - स्वदोषम् अङ्गीकुरु"। विश्वासः - "धिक्! त्वया कति न ताडितोऽहं किं किं न सोढम्। अपि कदाचिद् विवाहविच्छेदवार्ता कृता? थू! भीत्या त्वादृश्या सह तिष्ठानि?"  श्रुतिरश्रुपूर्णा स्वदोषम् अङ्ग्यकरोत्, क्षमाम् अयाचत।

सर्वे पारपत्राभ्यर्थनास्वीकृति केन्द्रम् अगच्छन्। तत्र कलहे गृहे ऽनुकरणयन्त्र एव त्यक्तं किञ्चन पत्रम् इति ज्ञातम्। विश्वासो दत्तावकाशः पुनरेव तत् पत्रम् आहरत्। श्रुतिस् तदापि मध्ये "expedited processing इत्यपेक्षितं स्याद्" इति निरन्तरम् आक्षेपम् आरभत। किञ्च तूष्णीम् भवेत्युक्त्वा विश्वासः कार्यं समापयत्।  

पश्चाद् अवदत् तस्यै- "कार्यकाले नाक्षेपः कार्यः। चर्चाकालो भिन्नः, कार्यकालो भिन्नः। सकृद् उक्त्वा मुखम् पिधातव्यम्। त्वम् IQ-reduction-field इवासि। तथा न स्याः। पुरा 'अङ्किका-प्रेषणे नाशः' इति घटनायां यथा तथा जातमत्र" इति। सा चाङ्ग्यकरोत्।

पूर्वोक्तविवाहविच्छेदसम्भावनां स्मरन् विश्वासस् तस्याम् बह्वेव जुगुप्साम् अन्वभवत्। पुनः पुनस् नानाकार्येभ्यस् तया ऽऽहूयमानो ऽप्य् उपैक्षत। "कुत एवङ्कुरुषे? मत्तः किमपेक्षसे? मौनं वा" इत्यपृच्छत्। शयनवेलायान्तावद् आम् इत्युक्त्वा सम्यग् अतर्जयत् - "थू। यथा तव पितरौ चण्डालौ तथा त्वादृश्यपि। कियता सारल्येन on the drop of a hat विवाहविच्छेदम् उत्पादयसि। धिक्। त्वादृश्यौपासनं दम्भाचार एव। अग्रिम मङ्गलदिनं यावन् मास्तु।" इति दण्डं व्यदधात्। श्रुतिर् अश्रुपूर्णा "आम्, प्राक्तनसंस्कारा न परिवर्तितुं सरला" इत्यङ्ग्यकरोत्। ततस् तस्यास् सान्त्वनाय +अन्तिक आहूयेषद् आलिङ्ग्य +अशेत।

