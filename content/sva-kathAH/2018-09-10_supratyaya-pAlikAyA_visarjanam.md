---
अन्त्यदिनम्: '2018-09-14'
पात्राणि:
- श्रुतिः
- विश्वासः
प्रारम्भः: '2018-09-10'
रस्यता: ४
लिङ्गम्: सुप्रत्यय-पालिकाया विसर्जनम्
विषयः:
- नयन्तृ-भृत्य-विवादः
- भृत्य-विसर्जनम्

---

## विवरणम्
आरतिरिति काचिन् नियुक्ता श्रुत्या विश्वासाभावे, किञ्च विश्वासाङ्गीकारेण - "ममोपरि कार्यभारो ऽधिकस् स्याद् अन्यथे"ति भीत्या। किञ्च सप्ताहं यावत् प्रत्यागमनात् परं स्वयं सुप्रत्ययम् पालयतो विश्वासस्य नानुभूता श्रान्तिः। २३०० डालराणि मासायाप्यायाद् अधिकमित्यभवत् स्पष्टम्। धनपूरणार्थं गूगल-स्वामित्वभागा विक्रेतव्या इत्यपि।

सोमवासरय् आरतिः प्रथमदिनय् आगत्य स्वभारतयात्राम् असूचयत् नवेम्बरमासे - तदुचितां व्यवस्थाङ्कुरुतेत्यप्यवदत्। साऽस्मद् गृहस्य धर्मिष्ठताम् आचारान् अप्यैच्छत्। विश्वासस् तस्यै पूर्णदिनाय मास्तु - अर्धदिनायैवास्त्वित्यवदत्। अन्तरे पित्रागमनम् अपि व्यवास्थापयत्। सुप्रत्ययस् तु तया सह नाधिकम् अक्रीडत्। बहुदा विश्वासपार्श्व आगत्योपाविशत्, स्वयं वा क्रीडायाम् मग्नो ऽभवत्, न्यद्राद् वा। विश्वासं विना बहिर् अपि न गन्तुम् ऐच्छत्।

तस्याः‌ पुस्तकपठन-गणितपाठनादिप्रयत्ना अपि विफलाः। न च सुप्रत्ययो हिन्दीमभाषत। 

अपराह्णे ऽपि बालपालनं विश्वासाय न क्लिष्टम् आसीत्। 


शुक्रदिने बहिर् नयन् विश्वासस्य विचारो जातः - अधुनैव समापयामो ऽस्या सेवाम् अनावश्यकप्रायाम् इति। ततश् श्रुत्या सप्ताहस्य धनम् आनाय्य दत्त्वा सेवान्त्यम् असूचयत्। आरतिस् त्वीषत्-क्षुब्धा श्रुतिम् अतर्जयत्- "कालयापनार्थमिदं मे कार्यम् इति न तावच्चिन्ता, तथापि त्वत्कारणात् कार्यान्तराणि तिरस्कृतानि, पूर्वमेव वक्तव्यम् अभविष्यत्, काचिद् दरिद्रा मत्स्थाने ऽभविष्यच् चेद् युवाम् अतर्जयिष्यत्" इति। श्रुतिः क्षुब्धा+इतोऽपि मासं रक्षाव ताम् इत्यवदद् असकृत्। विश्वासस् तत् तिरस्कृत्य स्वापराधम् असुचिन्तितनियुक्त्याम् अङ्ग्यकरोत्। ततो निर्गतायाम् - नूतनकार्यप्राप्तिं यावद् वेतनं देयम् अभविष्यद् इति श्रुत्या सह सम्भाषमाणो ऽङ्ग्यकरोद् विश्वासः। दिनान्ते तु मनःक्षोभो ऽपगतः।

